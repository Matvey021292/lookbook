<?xml version='1.0' encoding='utf-8'?>
<html xmlns:xlink="http://www.w3.org/1999/xlink" xmlns:fb="http://www.gribuser.ru/xml/fictionbook/2.0" xmlns="http://www.w3.org/1999/xhtml">
  <head>
    <title>Пригоди. Подорожі. Фантастика - 86</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<h2 id="calibre_toc_28" class="calibre16"><a id="TOC_idm1496" class="calibre11"></a><a class="calibre11" id="TOC_idm1497"></a>Олег Покальчук <br class="calibre13"/>
					ЗАКЛЯТТЯ ТІННЮ <br class="calibre13"/>
					<em class="calibre12">Оповідання</em> <br class="calibre13"/>
				</h2>
				<blockquote class="epigraph"><div class="calibre1"><div class="paragraph">І ніщо не кінчається. Нічому нема початку,</div>
					<div class="paragraph">І герої нації прямують до божевільні,</div>
					<div class="paragraph">І не в змозі ніхто стерти з душ хоч одну</div>
					<div class="paragraph">печатку:</div>
					<div class="paragraph">Від присяги — невільні.</div>
					<div class="paragraph">Від совісті — теж не вільні…</div>
					<div class="paragraph"><strong class="calibre18">ВІТАЛІЙ КОРОТИЧ, “ЧАС”</strong></div>
				</div></blockquote>
				<div class="paragraph">Ще за дня його хилило на сон, а вночі прийшло безсоння. У скронях важко пульсувала кров, тіло судомило.</div>
				<div class="paragraph">Він занедужав давно, після звичайного міжпланетного польоту. Лікарі дійшли висновку — непридатний для Космофлоту. Він сприйняв цей вирок майже байдуже — хвороба на той час доволі виснажила його.</div>
				<div class="paragraph">Десинхроноз. Розлад біологічного годинника. Його зазнавали навіть при міжконтинентальних перельотах, особливо коли летіти з заходу на схід.</div>
				<div class="paragraph">При гострій формі людина одужувала за кілька днів без будь-якої допомоги. Професійні космонавти, як правило, скрізь жили за корабельним часом і особливих незручностей не відчували.</div>
				<div class="paragraph">Відколи перестав літати, напади стали нечастими, але гострими, як сьогодні. Лікування — намарне. Винятковий випадок. Зверніться до генетиків. Порушено генокод, зміщено генотипи і тому подібне. Його предки переїхали з Північної Америки до Японії хтозна-коли. Тоді, напевне, і науки такої не існувало — генетики. Ні, здається, вже була.</div>
				<div class="paragraph">Знаючи про медичний нагляд, він однак чкурнув із Землі. Мандрував, доки не зачепився за Цирк. Планета розваг! Але справи тут ішли кепсько. Він запропонував новий атракціон. Точніше, поламав старий — “машину часу”.</div>
				<div class="paragraph">Тепер на одному з віражів у довгому тунелі відвідувач вивалювався з крісла. Перестрашений, підіймався у цілковитій темряві. Обмацував простір довкола. Біополе сильно зростало від нервового напруження. І тоді — фото на пам’ять! Спеціальний апарат знімав немовби в трьох планах: постать, вогонь біополя і тінь. Остання виходила особливо цікавою, начебто жила своїм окремим життям. Ніч наповзала гарячою прозорою задухою. Вона завжди утруднювала дихання, заганяла у важкий транс, схожий на кошмарний сон.</div>
				<div class="paragraph">Він давно зауважив — чим більше зусиль витрачає, щоб позбутися дошкульних і незрозумілих видінь, тим важче їх спекатися.</div>
				<div class="paragraph">Страх перед безсонням і переживання минулого дня мирно співіснували, викликаючи спогади про те, чого ніколи з ним не траплялось.</div>
				<div class="paragraph">Він примирився. Удар долі, як казали в давнину.</div>
				<div class="paragraph">Що порівняно з ним удар, якого завдав йому один з отетерілих відвідувачів, котрому він, завчено всміхаючись, хотів вручити фото. Упав навзнак — непритомний, із розбитим у кров обличчям і зламаною щелепою. Боявся, що калікою стане. Та лікарям такі травми — за іграшку. Не минуло й доби, як усе загоїлося.</div>
				<div class="paragraph">З цього приводу прибув слідчий. Що поясниш йому?</div>
				<div class="paragraph">Світанок окреслив на стіні його невиразну тінь. Зітхнув і підбадьорливо помахав їй рукою.</div>
				<div class="paragraph">Слідчий сидів за чорним полірованим столом, схилившись над чистим аркушем.</div>
				<div class="paragraph">Найпростіше було б вважати, що Пілот, який завдав удару, просто зірвався після тривалих польотів. Тоді б психотехніки дістали повне право вжити детектор намірів. А далі все вирішував би суд. Підслуховування думок здорових людей заборонялося.</div>
				<p class="calibre1" style="margin:0pt; border:0pt; height:1em"> </p><div class="calibre8"><img src="doc2fb_image_03000011.png" class="calibre9"/></div><div class="paragraph">Що спричинило конфлікт між Пілотом та Циркачем? У Космофлоті вони не могли зустрічатися — перевірено. Кинув ручку на стіл, устав. Пройшовся кімнатою.</div>
				<div class="paragraph">Якщо так? їх звела разом ситуація. В момент збурення психологічної напруги між характерами, сформованими різними життєвими обставинами, стався своєрідний розряд. Його іскра вдарила у Циркача. Отже, психічна напруга Пілота, врівноваженої, здорової людини, у кілька разів перевищувала психополе напнутого, мов струна, невротика?</div>
				<div class="paragraph">Слідчий узяв зі столу коротку бамбукову паличку. Один з її розщеплених кінців тримав дві фігурки, вирізані з чорного лакованого картону. Важко було зрозуміти, кого вони зображають, Лише коли тінь від них падала на стіну, ставало видно, що одна — людина в химерному просторому одязі, а інша — страшнуватий казковий чорт.</div>
				<div class="paragraph">Він поворушив іграшку, і по стіні побігли тіні. Чорна хвиля виплеснулася звідкись, накрила людину. Раптом — на секунду — стала вогненною. Коли відринула, натомість з’явився чорт, як і годиться, з ріжками і хвостом. Звідки червоний колір хвилі, подивувався ще раз слідчий. Інтерференція, певне. Лак із секретом. Вміли робити колись. Іграшка театру тіней належала Пілотові.</div>
				<div class="paragraph">— Навіщо вона вам? — м’яко запитав слідчий. — Річ рідкісна. Ще зламаєте або загубите при перельотах…</div>
				<div class="paragraph">— Виключено. Родинний талісман. Передається з покоління в покоління вже багато років. За сімейним переказом, колись він має звірити комусь небувалу таємницю. Маленька вистава — закодована інформація.</div>
				<div class="paragraph">— А ті, хто знав ключ?</div>
				<div class="paragraph">— Загинули. Під час останньої війни.</div>
				<div class="paragraph">Пауза.</div>
				<div class="paragraph">— Гаразд, — сказав слідчий. — Повернімося до вашої розповіді. Точніше — до суперечностей у ній. Ви твердите, що оборонялись. Але вдарили першим. Порушили порядок на планеті розваг — злочин класу “Б”, хоча позаду у вас бездоганний стаж.</div>
				<div class="paragraph">— Усе вірно. Те, що трапилося, — збіг обставин.</div>
				<div class="paragraph">— Тобто? Ви можете пояснити детальніше?</div>
				<div class="paragraph">— Ні. Я відчуваю. Слідчий розвів руками.</div>
				<div class="paragraph">— Це не аргумент. Переконайте мене — на підставі фактів! Я не вважаю вас злочинцем чи психічно неврівноваженим. Але найбезглуздіша ситуація завжди має реальне підґрунтя. Не буває безпідставних вчинків. Я знаю, що ви — майстер рукопашного бою. І вас щось могло налякати?</div>
				<div class="paragraph">Пілот заперечливо похитав головою.</div>
				<div class="paragraph">— Свідомість, трапляється, отримує несподівану команду. І помилок тут не буває.</div>
				<div class="paragraph">— Надто категорично! — у тон йому сказав слідчий. — Ви отримали з підсвідомості сигнал про смертельну загрозу? Що ж його викликало?</div>
				<div class="paragraph">— Тінь.</div>
				<div class="paragraph">— Хочете мене переконати, що боронилися від власного відбитка?</div>
				<div class="paragraph">— Не ставтеся так презирливо до тіні, — швидко заговорив Пілот, і вперше слідчий відчув у його голосі хвилювання. — Не можна нехтувати поняттями лише тому, що вони не привертають особливої уваги. Весь наш рід, у кожному коліні, повинен був пам’ятати, що тінь несе в собі загрозу. І коли я побачив у тунелі власну тінь… немов відчув смертельну небезпеку. І саме цієї хвилини з’явився той. Його посмішка… — він поглянув на іграшку театру тіней і замовк.</div>
				<div class="paragraph">Спалахнув екран, вмонтований у стіл. Слідчий зиркнув на нього, і Пілот зауважив, як дивно змінився вираз його обличчя.</div>
				<div class="paragraph">— Звідки ви? — спитав слідчий, не підводячи голову.</div>
				<div class="paragraph">— З Землі, я вже казав.</div>
				<div class="paragraph">— Уточніть.</div>
				<div class="paragraph">— Північна Америка. Предки переїхали туди у двадцять першому столітті з Японії.</div>
				<div class="paragraph">— З якого міста?</div>
				<div class="paragraph">— Звідки мені знати?</div>
				<div class="paragraph">— Поцікавтесь на дозвіллі. Останнє питання: ви працювали на станції зондів тому, що там три штучних сонця? І за технічними умовами не повинно бути тіні?</div>
				<div class="paragraph">— Так, — вражено сказав Пілот.</div>
				<div class="paragraph">— Ідіть.</div>
				<div class="paragraph">— Зовсім?..</div>
				<div class="paragraph">— Зовсім.</div>
				<div class="paragraph">Пілот ошелешено подивився на слідчого. Хотів щось іще спитати. Та передумав. Чемно вклонився і з полегкістю вихопився за двері.</div>
				<div class="paragraph">Слідчий переписав з екрана відповідь Землі на свій запит. Предки Циркача переселилися з Північної Америки до Японії. Предки Пілота виїхали до Америки з міста, де народився Циркач. Слідчий підкреслив його назву: Хіросіма.</div>
				<div class="paragraph">Прізвище Циркача — Ізерлі. Як у командира того проклятого атомного бомбардувальника “Енола Гей”.<a href="index_split_027.xhtml#fn9" title="Клод Роберт Ізерлі — пілот, який провів над Хіросімою останню повітряну рекогносцировку і скомандував літаку, що ніс атомну бомбу, вихід на ціль. Згодом докори совісті призвели його до божевілля."><sup class="calibre17">[9]</sup></a></div>
				<div class="paragraph">Він підійшов до вікна, підняв жалюзі. У кабінет ринула злива світла. Він мимохіть одступив — і помітив раптом, як багато в кімнаті чітко окреслених глибоких тіней, їх відкидали стіл, крісло, фіранка вікна…</div>
				<p class="calibre1" style="margin:0pt; border:0pt; height:1em"> </p><div class="calibre8"><img src="doc2fb_image_03000012.png" class="calibre9"/></div><div class="paragraph">І він сам.</div>
				<div class="paragraph">Циркач заклинав людей тінню, спокутуючи прадавній, не свій злочин!</div>
				<div class="paragraph">Слідчий увімкнув мікрофон і попросив увійти потерпілого.</div>
			
			</body></html>
